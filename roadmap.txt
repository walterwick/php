Matematik için Bıyıklı Matematik kanalını izleyebilirsiniz kitap olarak kanalda çözülen Miray Yayınları Matematik Soru Bankasını, 345 yayınlarının soru bankasını veya cidden temelim yok diyorsan Matematik 0(Karekök) alabilirsiniz.

Kimya için de Benim Hocam kanalını veya Kimya Adasını izleyebilirsiniz kitap olarak da Orbital yayınlarını yada 345 Kimya tavsiye ederim.

Fizik için ise VIP Fizik izleyebilirsiniz cidden çok faydasını görmüştüm kitap olarak Okyanus Yayınlarının TYT fiziğini alabilirsiniz AYT Fizik için Bilgi Sarmal Yayınlarını daha temel bir kitap istersen Aktif Öğrenme Fizik Kitabını alabilirsin	

Biyoloji için ise Dr.Biyoloji kanalını izleyebilirsiniz kitap olarak da KESİNLİKLE Palme yayınlarını öneriyorum

Not: Fizik için Özcan Aykın kanalını şiddetle tavsiye ederim. 12. Sınıfın ikinci dönemine geçtiğimde bile KISAMUZ kodlamasını bilmeyen ben, TYT ve AYT'de Özcan Aykın sayesinde fiziği fulledim. Şiddetle tavsiye ediyorum.

Daha önce kullandığım kanallar hakkında bir yazı yazmıştım onu atayım. Buna fizik/kimya/biyoloji için ekleyeceklerim Senin Biyolojin, Fundementals Biyoloji, Selin Hoca, VIP Fizik, Özcan Aykın, Kimya Adası, Görkem Şahin diyebilirim. İstek gelirse detaylı bir inceleme de yazabilirim fizim/kimya/biyoloji ve sosyal bilgiler için.

problem:bilgi sarmal, prolem ilacı
türkçe: bilgi sarmal.
çoğrafya: vaf.
tarih:çap, bilgi.
kimya:ens.
paragraf:bilgi ve apotemi.


Türkçe:
Rūştü Hoca: Eğer Türkçe'yi iyi bir şekilde yapıyorsanız tekrar için izlenebilir. Örnekleri güzel ancak hiçbir detaya girmeden anlatıyor ve bazen yanlış bilgiler veriyor. 4/10
Adem Hoca ile Türkçe: Konuyu detayına inerek kendi sloganı olan özet değil özel ders tadında anlatıyor. Maalesef çok geç keşfettim. Paragraf derslerini hiç dinlemedim ama dil bilgisini bir kere dinlerseniz bir daha unutabileceginizi düşünmüyorum. 8/10


Matematik:
Rehber Matematik: Yeni başlayanlar ve orta seviyelere daha çok hitap ediyor. 49 günde TYT mat kampıyla başladım YKS'ye. Kitabını aldığım tek hoca da RM'dir. Tabi dersi eğlenceli hale getirmek için aralara iki üç boş muhabbet de koyuyor. Benim hoşuma gidiyordu bunlar dikkatim dağılınca dikkatimi topluyordu. Ancak boş muhabbete gelemeyen birisiyseniz doğrudan bilgiyi alıp çıkmak istiyorsanız bu kanal size göre değil. Seven çok seviyor sevmeyen de hiç sevmiyor. Not: AYT serisine hiç bakmadım. 7/10
Tunç Kurt: Sanılanın aksine çok üst düzeye hitap etmiyor. Ara sıra üniversitede bunları bunları göreceksiniz diyor ama bu bilgileri öğretmek için değil konunun önemini belirtmek için söylüyor. Temelden alıp üst düzeye taşıyor. Özellikle fonksiyon yorumlarınızı geliştirmek istiyorsanız Tunç Kurt bu konunun en iyisi. Dersi dinlerken yan sekmenizde mutlaka geogebra açık olsun. Kötü yanlarına gelirsek maalesef teknolojik açıdan yeterli değil. El yazısıyla boş sayfada anlattığı derslerden hiçbir şey anlamadim. Notları düzeltmek için dersin temposunu sürekli düşürüyor. Kendi yazdığı sorular da pek iyi değil. Ancak başkasının notlarından anlattığı dersler (özellikle TYT dersleri) beni hep üst noktaya taşıdı. 7/10
Eyup B: Maalesef Eyüp hocayı da çok geç keşfettim. Temel dersleri gerçekten temel ileri düzey dersleri de bir o kadar ileri. 10 net üstü olan herkese hitap ediyor. Kendi yazdığı soruları şahane, başka kaynaklardan aldığı sorular şahane, gereksiz detay yok salt bilgi veriyor. Kanalın tek bir eksiği var o da başka kaynaklardan aldığı soruları PDF ile birlikte paylaşamıyor. Bu sebeple dinlerken hep videodan ekran görüntüsü alıp kendi pdflerimi oluşturdum. 9/10
Sml Hoca: Hiç ders anlatışını dinlemedim ama video çözümlerden sıkça dinlediğim bir hoca. Pek yorum yapamayacağım ama gördüğüm en büyük eksiği kolay anlatmak için uzun yolları tercih etmesi. Oysa öğrenciyi düşündürecek ve daha pratik yollardan çözse çok daha etkili bir anlatıma sahip olacak. Fazla dinlemediğim için puan vermeyeceğim.


Geometri:
Kenan Kara: Kenan hoca bana geometriyi sevdiren kişidir. Sene başında geometriyi sürekli 10 boş bırakan bana 10/10 yaptırdı. Emeği bende çok büyüktür. Üstelik her videosunun da ücretsiz pdfini paylaşır. 140 küsür videoluk kamp serisinin hepsini izledim. Gerçekten büyük hoca. Ben alamadım ama alabiliyorsanız bu adamın kitabını mutlaka alın. Bu camiada başarıyı en fazla hak eden kişi Kenan Kara'dır. 10/10
Eyüp B: Klasik soru ihtiyacını Eyüp B'den karşılayabilirsiniz konu anlatımı konusunda matematikteki kadar iyi değil ama örnekleri mükemmel. Eyüp B'nin pdflerini çözmeden sınava girmeyin. 8/10
Tunç Kurt: Kendisinin de bu konuda pek bir iddiası yok ama maalesef geometri dersleri bana bir şey katmadı. Soruları tek bir yoldan, bakış açısı katmadan çözüyor. 5/10.
Nurtac Hoca: Hiç dersini izlemedim ama shortslarını yatmadan önce izliyordum. Eğlenceli bir hoca ve örnekleri güzel. Puanlama yapmayacağım.
